# Roti recept
![image](https://smulweb-infra-smulwebbackendpublicbucket7daa1a81-1um3gn7obc0l4.s3.eu-central-1.amazonaws.com/public/sites/default/files/styles/recipe_teaser/public/recipe-images/0_recept_1027465_23.jpg?VwxwEAa7IR49BUPiqeiHYT8kQiTGlBXT)


 ## Voorbereiding

Spoel de erwten af en zet ze op met zoveel water dat ze onder staan. Kook de erwten halfgaar in ongeveer 20 minuten. Laat ze uitlekken in een vergiet of zeef en maal ze fijn in de keukenmachine. Doe de gepureerde erwten in een schaaltje en voeg komijn, knoflook (/ui), peper en zout toe, meng het goed door elkaar.

De roti:
Doe het bakmeel met het water in een kom en kneed dit tot een zacht deeg dat niet meer aan je handen plakt -voeg evt. nog wat meel of water toe-. Maak van het deeg balletjes van zo?n 5 cm. groot. Bestuif je schone aanrecht met bloem en pak een balletje. Druk met je duim een kuiltje in het deegballetje en doe hierin een volle eetlepel van de afgekoelde erwtenpuree. Vouw dan het balletje in een draaiende beweging dicht. Herhaal dit met de andere balletjes. Rol ze met de deegroller uit tot flinke maar niet al te dunne pannekoeken. Stapel ze op met wat bakpapier ertussen zodat ze niet aan mekaar plakken.
voor de mix:
Snij de aardappelen kleiner; verdeel ze in zes stukjes per aardappel en kook ze bijna gaar, giet ze af. Kook de kousenband of boontjes ongeveer 15 minuten en giet af. Kook de eieren hard en pel ze. Bak de kipstukjes lichtbruin maar nog net niet gaar.

## Bereidingswijze

De roti: Verhit een grote koekenpan zonder olie, leg de roti in de pan en kwast ondertussen de bovenkant in met olie. Draai de roti dan direct om en smeer de andere kant in. Bak de roti aan beide zijden goudgeel tot ze even bol gaat staan, net als een pannekoek. In totaal is de baktijd per roti ongeveer 5 minuten.
De mix: Snij of knip het pepertje fijn en was hierna goed je handen. Fruit ui, peper en evt. knoflook in 2 eetl. olie. Voeg de tomatenpuree en het kerriepoeder toe, doe er de vetsin en het water bij, verkruimel de bouillonblokjes hierover. Laat dit even zachtjes koken en doe de aardappelen, kip- en groentenstukjes erbij. Warm tot slot de hele of halve eieren mee in de pan. 
